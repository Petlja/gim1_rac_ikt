Графички кориснички интерфејс - основни елементи
================================================



Начин на који програми комуницирају са корисником представља кориснички интерфејс. Постоје два основна типа корисничког интерфејса: 

- текстуални и 

- графички. 

Код текстуалних корисничких интерфејса (ретко се данас могу срести, углавном их користе ИТ-стручњаци) корисник мора да комуницира са рачунаром тако што му задаје наредбе куцајући текст у командну линију (Command Prompt). Најкоришћенији оперативни систем текстуалног типа био је MS-DOS. Овај оперативни систем се више не користи, мећутим у употреби су неки други текстуални оперативни системи, један од њих је и Убунту Сервер:

.. image:: ../../_images/10_serverscreen.png
   :width: 720px   
   :align: center
   
Слика: Текстуални оперативни систем Убунту сервер(Ubuntu Server)

Графички кориснички интерфејс (ГКИ, енгл. GUI – Graphical User Interface) користи визуелне елементе приказане на екрану као што су прозори, менији, тастери, иконе и сл. 

Основна идеја ове визуализације је да екран рачунара представља радни сто. Отуд се та цела радна површина код ОС Виндоуз и зове „радни сто”, тј „десктоп” (енгл. Desktop).

.. reveal:: radnisto
   :showtitle: Како је „еволуирао” радни сто
   :hidetitle: Сакриј прозор
   
   .. infonote:: Погледајте један интересантан видео креиран од стране Харвардске иновационе лабораторије „Еволуција радног стола”: https://bestreviews.com/best-home-office-desks#evolution-of-the-desk



У даљем тексту упознаћеш се са основним појмовима и концептима у раду са ГКИ на примеру неколико различитих оперативних система: Windows (Виндоуз), Linux (Линукс), macOS (мек-о-ес), Android (Андроид), iOS (ај-о-ес). Прва три можеш срести на рачунарима и таблетима, а следећа два на мобилним телефонима и таблетима.

Од тренутка када се укључи рачунар почиње процес иницијализације и „подизања” оперативног система (енгл. boot system). Тај процес се састоји из системских провера прикључених уређаја и учитавања програма неопходних за рад рачунара. Најпре се покреће фирмвер (сети се лекције „Како раде рачунари”) - код данашњих персоналних рачунара то је UEFI (енгл. Unified Extensible Firmware Interface). 

.. infonote::
    Можда се сећаш са часова из основне школе да се у процесу подизања система најпре покреће BIOS (енгл. Basic Input Output System) - у последњих 10 година произвођачи прелазе са BIOS на UEFI, па ћемо се ми на овом месту бавити само актуелном, новом технологијом.

Овај програм успоставља основну функционалност и комуникацију са монитором, тастатуром, мишем, хард диском и осталим уређајима у систему. Тек након тога се са диска учитавају програми оперативног система са тзв. „системског” диска, односно диска на којем се налази оперативни систем.  Након тога, у случају графичког оперативног система, отвара се први екран који се састоји од радне површине (десктоп), на којој се налазе сличице (иконе, енгл. icons), а уз ивице екрана, зависно од оперативног система и његове верзије, налазе се линија послова (таскбар), „док”, линија менија... Операције се задају коришћењем миша, чији се показивач види (најчешће) у облику стрелице на екрану, која прати покрете миша по подлози, путем екрана осетљивог на додир, гласом, а могу и употребом тастатуре.

Кад је реч о таблетима, а поготово мобилним телефонима, углавном су увек укључени, релативно ретко их искључујемо и „чекамо” да се „подигне систем”. На радној површини се налазе иконе, а команде се задају најчешће путем екрана осетљивог на додир.

Сви наведени ОС имају заједничке основне елементе и са њима се ради на сличан начин.

.. ytpopup:: KQ8tYL31eHc
    :width: 735
    :height: 415
    :align: center 

Слика: Радно окружење ОС Виндоуз

|
 
ГКИ различитих оперативних система и уређаја
--------------------------------------------

.. image:: ../../_images/10_desk_win.png
   :width: 650px   
   :align: center

Слика: ГКИ ОС Виндоуз 10 (Windows 10)

.. image:: ../../_images/10_osx.png
   :width: 650px   
   :align: center

Слика: ГКИ О-ес-икс (OS X) за Мек (Mac) рачунаре


.. image:: ../../_images/10_kubuntu.png
   :width: 650px   
   :align: center

Слика: ГКИ Кубунту (Kubuntu), ОС који у основи има Линукс-језгро

.. image:: ../../_images/10_android.jpg
   :width: 150px   
   :align: center

Слика: ГКИ ОС Андроид (Android) инсталиран на мобилном телефону

.. image:: ../../_images/biće_video.png
   :width: 300px   
   :align: center

**Кратак видео којим се показују основни елементи десктопа и прозора, менија, дугмића, икона и задавње команди  код виндоуза  селектовање, клипоборд**

|

