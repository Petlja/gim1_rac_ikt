Рад са документима и системом датотека
======================================


Рад са документима и системом датотека локално
----------------------------------------------


Већ смо рекли да се програми и подаци чувају на спољашњој меморији кад је рачунар искључен. По укључењу, при подизању система у унутрашњу меморију учитавају се неки основни програми оперативног система и неки системски програми, а када задамо одговарајуће команде и неки кориснички програми. 

Подаци које обрађујемо такође се у току рада налазе у унутрашњој меморији.

Оно што урадимо са подацима морамо да сачувамо (снимимо, неко каже и „спасимо” као буквални превод команде „save”) на спољашњу меморију како се наш рад не би изгубио по искључењу рачунара.

Хајде да видимо како су програми и подаци организовани на спољашњој меморији рачунара.

|

Јединице спољашње меморије означене су великим латиничним словима и двотачком. Хард диск на којем се налази оперативни систем означен је словом C: а сваки следећи наредним словима енглеског алфабета D:, E:, F:, итд.

.. infonote::
    Сигурно се питаш зашто је кренуло од C а не од А?

    Па и јесте кренуло од А, први PC рачунари направљени‘80-тих година прошлог века имали су једну или две јединице за флопи-диск (дискету), и ако је у њима била такозвана „системска” дискета, систем се подизао са ње, уместо са хард-диска. Наиме увек се при подизању система кретало од „првог доступног слова”. Временом су дискете изашле из употребе, нарочито са појавом USB флеш меморије која је физички мања, већег капацитета и поузданија од дискета. Дискете се више не користе,  али је нама и даље остало да је „Главни” диск у рачунару „C:”

|

При првом подешавању рачунара, обично се хард диск логички подели на две или више логичких целина. Све су оне дакле на једном диску, али нама изгледа као да је више дискова. То се зову партиције. Подела диска на партиције је добра пракса јер су онда на диску C: оперативни систем и други програми, а на другим партицијама су подаци. Ако дође до ситуације да треба реинсталирати оперативни систем, биће обрисано све са партиције C: али ће подаци на осталим партицијама остати нетакнути.

.. image:: ../../_images/biće_slika.png
   :width: 720px   
   :align: center

**Слика: скриншот на којем се види више дискова и партиција**

|

Рад са документима и системом датотека „у облаку”
-------------------------------------------------

У лекцијама о рачунарским мрежама и интернету споменули смо да на мрежи обично постоје рачунари - сервери и рачунари - клијенти (подсети се шта то значи ако се не сећаш).

На интернету постоји мноштво сервиса који на својим серверима имају програме и простор за чување датотека које клијентима стављају на располагање. За овакве сервисе каже се да су „у облаку” (енгл. cloud). 
То нам омогућује да, ако имамо налог на неком таквом сервису, на свом рачунару покренемо интернет прегледач, и кроз њега користимо програме који се извршавају на серверима. Зашто је ово добро? Па можемо да радимо на рачунару скромнијих могућности, ништа не купујемо и не инсталирамо, а увек имамо „најновију верзију” софтвера. У неким ситуацијама овакви сервиси нам омогућују да користимо и неке моћне и скупе програме за које не би било економски оправдано да их купујемо и инсталирамо на своје рачунаре.  

Што се тиче меморијског простора „у облаку” можеш да га користиш и да на њему чуваш датотеке.  У том случају, можеш да им приступиш са различитих рачунара (на пример и од куће и из школе и са мобилног телефона). То зовемо још и дељени диск, на пример  Google Drive, One Drive, Dropbox и слично. Осим што можеш да га користиш да радиш на својим документима са било ког рачунара, можеш и да заједно са неким радиш на истом документу.

|

Рад у неким једноставним програмима
-----------------------------------

Рекли смо да системски програми омогућују да рачунар ради, а за конкретне послове инсталирају се кориснички програми.
Графички оперативни системи какве данас користимо, осим системских програма имају у свом саставу и неке корисничке програме који олакшавају рад. Ми ћемо на овом месту представити неке који су у саставу ОС Виндоуз, а ако ти користиш неки други графички ОС, сасвим сигурно ћеш и у њему успети да откријеш одговарајуће сличне програме.

.. image:: ../../_images/biće_video.png
   :width: 400px   
   :align: center

**video: Notepad Paint Snipping Tool Calculator**


.. questionnote::
    - Преузми на свој рачунар ову слику:  слика са петљиним логом
    
    - Постави ту слику као позадинску слику на десктопу
    
    - Направи у „Моји документи” фасциклу са својим именом
    
    - Покрени бележницу (Notepad) и у њој откуцај две произвољне реченице. Једну латиницом другу ћирилицом, поштујући дигитални правопис.
    
    - Сачувај текстуални документ у својој фасцикли.
    
    - Покрени програм Бојанка (Paint) и нацртај Снешка Белића. 
    
    - Сачувај цртеж у својој фасцикли.
    
    - Распореди на екрану прозоре тако да се види: прозор којим се приказује садржај твоје фасцикле, прозор са текстом, прозор са цртежом, калкулатор у којем су сабрана два бинарна броја, све то „усликај” Алатком за исецање (Snipping tool), сачувај како .png датотеку и слику пошаљи имејлом свом наставнику на адресу коју ће ти дати наставник.

**ставити пример**
