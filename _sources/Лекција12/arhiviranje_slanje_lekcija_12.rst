Архивирање, слање и чување датотека
===================================

Рад са програмима за архивирање
-------------------------------

.. image:: ../../_images/biće_video.png
   :width: 400px   
   :align: center

**Видео - како се ради са зипом у виндоусу и винраром**

**задатак**

|

Веб-сервиси за слање великих датотека
-------------------------------------

Већ смо споменули да имејлом не можемо слати произвољно велике документе јер сервиси електронске поште постављају ограничења због рационалне потрошње својих ресурса  као ни извршне фајлове (типа .exe) да би се смањила могућност слања вируса. 

У теми о сервисима интернета споменули смо да је један од најстаријих сервиса FTP (енгл. File Transfer Protocol) и да он омогућује слање великих пакета докумената. Међутим, овај се сервис све ређе користи. Уместо тога постоје веб-сервиси који омогућују слање великих датотека, на пример `wetransfer.com <https://wetransfer.com>`_, `sendspace.com <https://sendspace.com>`_ и многи други. Неки од ових сервиса су бесплатни, а неки се плаћају, зависно од сета услуга које пружају. Ови сервиси раде у комбинацији са имејлом - примаоцу на мејл стиже обавештење да кликом на линк преузме датотеку са сервера.

|

Слање, дељење и чување датотека „у облаку”
------------------------------------------

Већ је било речи о томе шта су услуге „у облаку” (енгл. cloud). Осим што је коришћење овог сервиса погодно да приступамо својим датотекама са разних уређаја, једна врло практична примена је и дељење докумената. Можеш да „поделиш” документ са другим корисником и при томе да одредиш да ли може твоју датотеку само да види, да ставља и коментаре или да је мења. На тај начин можете заједнички да радите на пример на неком тексту иако сте за различитим рачунарима, било где на планети. Једини услов је да обоје имате приступ интернету. Наравно, овај сервис може да се искористи и за слање већих датотека, уместо као прилог имејлу или путем малопре поменутих сервиса, довољно је документ поделити са оним коме желиш да пошаљеш документ.

Код дељења докумената требало би да се понашамо одговорно - да не бришемо или на неки други начин „упропастимо” туђи рад. Ови сервиси обично чувају „историју” тако да чак и у случају да неко нешто обрише, то није отишло у неповрат - могу се вратити претходне верзије али свакако требало би да поштујемо туђи рад и време и у случају да сматрамо да нешто треба изменити у великој мери, да се договоримо са осталим ауторима око таквих „великих” интервенција.

Хајде сада да видимо како се ради са датотекама „у облаку” на два сервиса - Мајкросфтовом и Гугловом диску.
