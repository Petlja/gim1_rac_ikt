Како раде рачунари?
===================

У основној школи је већ било речи о томе из чега се састоји рачунар и како функционише. Сада ћемо о томе мало детаљније.


.. infonote::
    Основни елементи рачунарског система су хардвер и софтвер.

    **Хардвер**  је физички део дигиталног уређаја. Хардвер је енглеска реч (енгл. Hardware) која у буквалном преводу значи гомила гвожђурије.

    **Софтвер** (енгл. Software) су програми дају упутства хардверу, омогућују да хардвер уопште може ишта да ради.  


На овом месту увешћемо још један важан појам: **фирмвер**. То је софтвер који је практично уграђен у хардвер. Он заправо омогућује иницијално функционисање хардвера. Неки уређаји имају само фирмвер - и не могу се додатно програмирати. 
Сигурно знаш да у савременим аутомобилима постоји рачунар, у телефонима, телевизорима, веш-машинама и разним другим уређајима којима се често додаје префикс „паметни” (енгл. smart, smartphone, smart TV…) Сваки такав уређај у себи има основни софтвер, направљен искључиво за њега и то је фирмвер. Враћаћемо се на овај појам још неколико пута у наредним лекцијама. Било би добро да га не заборавиш.


.. image:: ../../_images/biće_video.png
   :width: 300px   
   :align: center

**OVDE IDE VIDEO KAKO RADE RAČUNARI, ако успем да направим како сам замислила, ако не, онда иде само кратак текст**


.. reveal:: dodlit
   :showtitle: Додатна литература
   :hidetitle: Сакриј прозор
   
   .. infonote:: Уколико разумеш енглески језик, погледај шест кратких видео-клипова који на илустративан начин објашњавају појмове из ове лекције. Пронаћи ћеш их на овом линку `Introducing How Computers Work <https://www.khanacademy.org/computing/computer-science/computers-and-internet-code-org/how-computers--work/v/khan-academy-and-codeorg-introducing-how-computers-work>`_
   Ако ти је лакше, можеш да укључиш и енглески титл - некад је лакше разумети страни језик ако то што чујеш истовремено и видиш написано. Кликни доле десно за сличицу зупчаника. Погледај, можда је доступан и аутоматски превод на српски - није идеалан, али ће ти помоћи да разумеш садржај ових видео-клипова.

|

Дигитални уређаји
-----------------

**Рачунар је машина дизајнирана да следи упутства (инструкције, наредбе) и тако обавља разноврсне задатке.** Унутар рачунара се изводе математичке операције над бројевима. То су аритметичке (+,-,*,/) и логичке (Λ, V, ¬) операције као и релације поређења (<,>,=).

Рачунар заправо обрађује бројеве. Зато се и зову „дигитални рачунари” - енгл. „digit” значи „број”. Наведене операције рачунар врши над бинарним бројевима - бројевима записаним као комбинација цифара 0 и 1. Како онда да при коришћењу рачунара уносимо или видимо текст, слике, видео, чујемо звук? Одговор ћеш добити кроз наредне лекције - разумећеш како се све те различите информације претварају у бројеве и тако даље обрађују, чувају, преносе.  

Рачунар не може да „разуме” податке које обрађује, размишља и доноси одлуке, он обрађује бројеве не додељујући им никакво значење.

**Рачунари могу да се програмирају - да једна машина ради различите послове у зависности од програма који јој је задат**. Рачунарски програм је низ наредби које рачунар извршава. Интернет сајтови, игрице на мобилним телефонима све су то рачунарски програми. 

Када кажемо „рачунар” углавном мислимо на стони рачунар (енгл. desktop), лаптоп, таблет или „паметни телефон”. Међутим, рачунари су сакривени и у многим другим уређајима. Сети се, кад смо говорили о интернету, споменули смо „интернет ствари” (енгл. internet of things, IoT). Како је могуће да се аутомобил, фрижидер, веш-машина, веб-камера или било који други уређај повеже са интернетом? Како је могуће да аутомеханичар повеже свој рачунар са аутомобилом и открије квар? То је могуће јер савремени уређаји садрже уграђен рачунар. Он не изгледа као рачунар који ти видиш сада на столу испред себе. То су електронски склопови који такође могу да се програмирају, али најчешће то уради произвођач уређаја или је могуће да сервисер „репрограмира” уређај. Такве уређаје који садрже рачунаре једним именом називамо **дигиталним уређајима**.

Рачунске машине које служе искључиво за рачунање и не могу се програмирати називају се **калкулатори** (често - популарно, али погрешно, називају се "дигитрони", што је само назив словеначког произвођача калкулатора осамдесетих година прошлог века). Осим рачунара и калкулатора, као што смо већ поменули, постоје разноврсни програмабилни уређаји за специфичне намене, дакле имају уграђен рачунар, могу да се програмирају, али хардвер је дизајниран тако да се уређај не може користити као универзални рачунар. Размисли, имаш ли идеју који су то уређаји? 






.. clickablearea:: klikabilno2
   :question: Знаш ли шта је све од наведених уређаја рачунар? (Не дигитални уређај са уграђеним рачунаром). Означи (кликни) оно што мислиш да јесте.
   :iscode:

    :click-correct:Стони рачунар (десктоп):endclick:
    :click-incorrect:Дрвена рачунаљка:endclick:
    :click-correct:Лаптоп:endclick:
    :click-incorrect:Банкомат:endclick:
    :click-incorrect:Телевизор:endclick:
    :click-incorrect:Каса у самопослузи:endclick:
    :click-correct:Ноутбук:endclick:
    :click-correct:Таблет:endclick:
    :click-incorrect:Штампач:endclick:
    :click-correct:„Паметни” телефон (смартфон):endclick:
    :click-incorrect:Конзола за игрице:endclick:
    :click-incorrect:Музичка линија:endclick:
    :click-correct:Raspberry Pi:endclick:
    :click-incorrect:Калкулатор:endclick:
    :click-correct:Микро:бит:endclick:


Да ли ти је било тешко да их разврсташ? За неке уређаје са овог списка вероватно мислиш другачије него што смо ми то означили. Разлог за то је управо што се у разне уређаје уграђују рачунари све већих и већих могућности, тако да је граница између онога што зовемо рачунар и онога што зовемо дигитални уређај за неку специфичну намену све теже уочљива.  

.. reveal:: računar
   :showtitle: Рачунар је...:
   :hidetitle: Сакриј прозор
   
   .. infonote:: Рачунар није само тај уређај који стоји на школској клупи на којем сада проучаваш ову лекцију и користиш га тако што куцаш по тастатури и гледаш у монитор. Рачунар је и лаптоп, „паметни” телефон, таблет, па и неки мали уређаји који могу да се програмирају и управљају роботима или производним процесима, али о томе ће још бити речи у наредним лекцијама!


.. infonote::

   **Да резимирамо:**

   Рачунар је уређај који се може програмирати да извршава различите врсте задатака тако што сваки задатак своди на низ елементарних математичких операција.

.. image:: ../../_images/biće_slika.png
   :width: 720px   
   :align: center

**razne vrste računara**


.. questionnote::

    На часовима српског језика учило се о синонимима. Да ли се сећаш шта та реч значи?  Размисли да ли су „рачунар” и „компјутер” синоними. Реч „рачунар” настала је од појма „рачунати”. А „компјутер”?  Поразговарај са другим ученицима или са одраслима у свом окружењу и аргументуј свој став.
