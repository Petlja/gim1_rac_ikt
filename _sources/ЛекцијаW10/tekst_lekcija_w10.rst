Уређивање текста применом нотација за обележавање
=================================================

До сада смо текстове креирали у програмима "Бележница" (Notepad), Ворд (Word) Гугл-документ (Google Docs). У сва три случаја текст и на екрану и приликом штампања изгледа исто онако како изгледа и када га уређујемо. Овакав концепт назива се **WYSIWYG** (оно што видиш, до и добијеш, енгл. "what you see is what you get").

Осим њега, постоје "језици за обележавање" (енгл. **markup languages**) код којих се текст уноси као "раван текст" (енгл. plain), али се посебним ознакама унутар текста описује како поједини делови треба да изгледају у приказу на екрану или при штампању. Ознаке у тексту дефинишу изглед, логичку структуру, линкове, слике...

Осим за дефинисање изгледа текста, ови језици имају велику примену код машински читљивих текстова - текстова које читају програми, на пример ради обраде података или приказа на вебу.

Данас најкоришћенији језици за обележавање су:

- **HTML** - Hyper text markup language, чита се ха-те-ем -ел, језик за означавање хипертекста, користи се за описивање веб-страница;

- **Markdown** - чита се маркдаун, такозвани "лаки језик за обележавање" - веома распорстањен због своје једноставности и лаког аутоматског превођења у друге језике, користи се на форумима, неким друштвеним мрежама, инстант-порукама итд. 

- **Wiki markup** - чита се вики-маркап, језик за описивање садржаја Википедије;

- **LaTeX** - чита се ла-тек, језик за припрему докумената који садрже формуле математичке, техничке... Више о овом језику можеш прочитати на сајту `Математичког факултета <http://poincare.matf.bg.ac.rs/~jelenagr/P1/LaTex.html>`_, `Википедији - LaTex <https://sr.wikipedia.org/wiki/LaTeX>`_ и на сајту `latex-project.org <https://www.latex-project.org/>`_

- **PostScript** - чита се пост-скрипт, језик који се користи у електронском и стоном издаваштву - за припрему књига, публикација...  Више о овом језику можеш прочитати `Википедији - PostScript <https://en.wikipedia.org/wiki/PostScript>`_


Синтакса и могућности ових језика се, наравно, разликују, али готово по правилу сви имају неке основне елементе - начин како се означавају наслови, поднаслови, подбељани (**bold**) и искошени (*italic*) текст, фонт за компјутерски код (monospace), `линкови <http://link>`_ , слике.

На наредним страницама пронаћи ћеш кратке описе неких језика за обележавање и урађен пример за уређење оваквог текста:

.. image:: ../../_images/w10_jezik_za_oznacavanje.png
   :width: 300px   
   :align: center

Предлажемо ти да проучиш примере на наредним страницама, упоредиш их и покушаш да откријеш како да самостално направиш неки сличан пример.

|