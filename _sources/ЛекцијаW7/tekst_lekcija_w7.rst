Слајд - презентације у дељеном документу
========================================


Као и код рада са текстом у дељеном документу, и слајд-презентације можеш да радиш сараднички и у Офису 365 и у Гугл-документу.

У изради слајд-презентација сигурно имаш доста искуства из основне школе. Вероватно је свако од вас бар једном правио презентацију у Пауерпоинту за неки предмет. 

Сада ћемо прво, уз примену знања о Пауерпоинту из основне школе, да видимо како се праве слајд-презентације у Гугл-документу, а онда ћеш у сарадњи са још неким вршњаком из одељења да направиш презентацију.

.. ytpopup:: UzCy4AcyzYg
    :width: 735
    :height: 415
    :align: center  


Пријави се на свој Гугл-налог и иди на Гугл-диск. Формирај фолдер који ћеш назвати "Презентације" и у њему креирај нови документ, Гугл-презентацију.


.. image:: ../../_images/w7_guglprez1.png
   :width: 200px   
   :align: center

За потребе вежбе на часу, за своју презентацију изабери тему коју желиш - може то да буде презентовање неког твог хобија, неке лекције, неке интересантен појаве и слично. Тема је слободна, али ипак, немој да то буду биографије музичара, глумаца, спортиста... Покушај да креираш нешто оригинално!

Дај својој презентацији назив и направи  презентацију у којој ћеш користити све оно што знаш од раније, из основне школе, о раду у програму Пауер поинт. Прегледај најпре главни мени и отвори све падајуће меније, а затим прегледај и дугмиће са алаткама у палети алата. Тако ћеш се подсетити које опције имаш на располагању.


.. image:: ../../_images/w7_guglprezmeni.png
   :width: 720px   
   :align: center

Покушај да откријеш где се у Гугл-презентацијама налазе команде и алатке које знаш из Пауер-поинта:

- Додавање, дупликат и брисање слајда

- Избор распореда елемената слајда - изглед слајда

- Уметање слике, текста, облика, табеле, графикона, ворд-арта, анимације, броја слајда

- Форматирање текста, табеле и слике

- Промена позадине и дизајн-теме слајда и прелаз између слајдова

- Презентацију радите у пару, подесите да свако са линком може да види презентацију и тај линк поставите у чету, тако да други ученици могу да виде вашу презентацију, а затим прегелдај презентације других ученика.



.. image:: ../../_images/w7_deljenje.png
   :width: 300px   
   :align: center