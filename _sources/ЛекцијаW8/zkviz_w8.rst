Задаци за вежбу 4.8
===================


1. задатак
----------

Провери које од наведених елемената има твоја презентација преузета са гугл-диска па је доради тако да има све наведено:

- Презентација треба да има бар три целине.

- Ова три дела презентације треба визуелно да се благо разликују - или по дизајну или по бојама.

- Употребити бар пет различитих врста распореда елемената на слајду.

- Презентација треба да садржи текст, слику, табелу, графикон, графички облик.

- Презентација треба да садржи бар једну анимацију слике или текста.

- Обавезно подесити транзицију - прелаз између слајдова да буде са неким ефектом

- Под "целином" се подразумева неколико слајдова истог дизајна који се односе на наведену подтему.

Твоја презентација вероватно сада изгледа тако да се слајдови приказују један за другим. У наредној лекцији ћеш научити како  да презентација буде „разграната”, на пример да са слајда где су набројани неки појмови, кликом на сваки од њих презентација иде различитим током - пролази се кроз неку другу целину. Такође, на сваком слајду требало би да постоје и  „дугмад” за навигацију којим се враћа на претходни и иде на наредни слајд.