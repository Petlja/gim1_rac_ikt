Задаци за вежбу 4.9
===================


1. задатак
----------

Најпре преузми на свој рачунар спаковане презентације са `овог линка <../../_static/napredne_tehnike.zip>`_ , распакуј их и прегледај прву презентацију. При прегледу кликни мишем на различите објекте на слајду, обрати пажњу шта се дешава и размисли како би то могло да се уради. Покушај да направиш слично.


2. задатак
----------

А ево и једне не баш добре презентације. Погледај другу презентацију (укључи звучнике). Шта мислиш да је на њој добро а шта није? Размени мишљења у чету овог курса у одговарајућој дискусији коју је креирао наставник.

3. задатак
----------

Сада погледај пажљиво и детаљно трећу презентацију. Као и код прве, при прегледу кликни мишем на различите објекте на слајду, обрати пажњу шта се дешава и размисли како би то могло да се уради. 

4. задатак
----------

Примењујући све до сада научено: фазе у изради презентације, правила за израду добре презентације и напредне технике за израду  презентације, сада направи испочетка презентацију за лекцију из неког другог предмета. Тему одабери у договору са својим наставницима (информатике и тог предмета).