Организација података и прилагођавање радног окружења
=====================================================


- У оквиру ове теме се упознаћеш се са начином рада и основним подешавањима графичког оперативног система, програма, датотека и средствима и методама заштите рачунара и информација.

- Оријентационо, време за изучавање ове теме је 6 часова, односно 6 недеља.

|

Чињеница да си на овом сајту и да проучаваш његов садржај већ је довољан доказ да имаш основна знања о коришћењу рачунара. Нешто кроз наставу у основној школи, нешто из личног искуства, имаш формирану слику о основним могућностима рачунара (кад кажемо „рачунар“ мислимо на десктоп рачунар, лаптоп, таблет, „паметни“ телефон).

Зато овде нећемо кренути од почетка, као да први пут држиш миша у рукама или се срећеш са графичким оперативним системом. Међутим, различити извори и аутори неке ствари називају различитим именима. Некад нешто знаш да урадиш на рачунару, али не разумеш зашто се то ради баш тако и не умеш да научено прилагодиш новој, сличној ситуацији. Због тога ћемо у овом поглављу проћи кроз појмове које углавном познајеш, како бисмо се договорили о заједничкој терминологији, али и да лакше уочиш неке универзалне принципе који важе без обзира на то да ли радиш на рачунару са Виндоузом, Линуксом или Меком, да ли је телефон Андроид или Ајфон.
