Пар савета пре почетка
======================
Овај курс прати програм за предмет „Рачунарство и информатика” за први разред гимназије свих смерова, али може да га користи свако ко жели да на лак и забаван начин стекне основе информатичке писмености, неопходне за даље школовање, живот и рад у савременом друштву.

Ако овај курс користиш по препоруци наставника, он ће ти дати инструкцију који налог да користиш како би могао да прати твој напредак, као и динамику проласка кроз лекције. Самостално коришћење ових материјала подразумева да проучаваш наставне материјале и радиш предложене задатке самостално, сопственим темпом, у време које ти највише одговара. Када савладаш неку лекцију, можеш да пређеш на следећу. Ако нешто не разумеш или се нечега не сећаш, можеш се враћати на претходне лекције колико год пута желиш! У оквиру сваке теме видећеш лекције које се састоје од текстова, слика, докумената, видео-предавања, задатака и квизова.

Када се курс користи у школи, оријентациони темпо напредовања треба да буде једна лекција недељно. Лекција обухвата материјале за двочас плус домаће задатке које треба урадити између два двочаса. Када завршиш са неком активношћу (текст, видео-предавање, задаци или квиз), поред линка у менију са леве стране појавиће се зелени кружић са ознаком да је та активност комплетирана, тако да следећи пут кад се вратиш на курс знаш одакле да наставиш даље.

У материјалима ћеш пронаћи велики број линкова који воде ка другим сајтовима. То нису делови Петљиних лекција, али дају ширу слику о свакој теми. Увек је добро да одређену тему проучиш из више различитих извора - сајтова, уџбеника, енциклопедија. Наравно, важно је и да провериш колико су ти извори веродостојни. Ми смо се трудили да ти одаберемо линкове који су у моменту креирања ових лекција упућивали на корисне и, рекли бисмо, веродостојне изворе. 

Могуће је да се одређени подаци из различитих извора не слажу услед грешке, али узроци разлика могу да буду и у различитим перспективама, уверењима, расположивим доказима. Догађа се и да се садржај сајта промени у току времена. У таквој, комплексној и динамичној реалности, важно је да за теме које те заинтересују покушаш да нађеш још додатних извора и продискутујеш са другим ученицима, наставницима или својим укућанима. Када пронађеш информације на другим сајтовима, обрати пажњу ко стоји иза одређеног сајта, да ли је то организација која има ауторитет у области о којој је реч. При посетама сајтовима немој да остављаш своје личне податке.

Када желиш да трагом линка погледаш додатне ресурсе, не заборави да то урадиш отварањем у другој картици/прозору тако да у основном прозору не напустиш овај курс. Подсећамо те да веб страницу можеш да отвориш у другој картици/прозору десним кликом миша на линк и избором „отвори линк у другој картици/другом прозору” (енгл. open in new tab/window). 

У курсу ћеш наилазити и на овакве ознаке:

.. infonote::

    Овако ће бити означени неки појмови или делови текста које желимо да посебно нагласимо.


.. questionnote::

    У оваквим оквирма налазе се питања и задаци чије решавање ће ти помоћи да боље разумеш и савладаш градиво изложено у лекцијама. Препоручујемо ти да их урадиш.


.. reveal:: dugmeобј
   :showtitle: Кликни на ово дугме
   :hidetitle: Сакриј прозор
   
   .. infonote::
   
    Кликом на дугме појавиће се скривени текст, обично са неким додатним информацијама, занимљивостима и слично.



Повремено у лекцијама, а у квизовима свакако, наилазићеш на питања, попут ових испод. Испробај како функционишу ова питања и на који начин се на њих одговара:

.. mchoice:: mc-ex-0
   :answer_a: Жуте
   :answer_b: Љубичасте
   :answer_c: Црвене
   :feedback_a: Не.
   :feedback_b: Тачно!
   :feedback_c: Не.
   :correct: b

   Које је боје љубичица?


.. mchoice:: uvod_pitanje_vise_odgovora
   :multiple_answers:
   :answer_a: вода
   :answer_b: лимун
   :answer_c: со
   :answer_d: брашно
   :answer_e: шећер
   :correct: a, b, e

   Означи све састојке који могу да се ставе у лимунаду.


.. fillintheblank:: ppitanjeuvod
		    
      Колико је 12+3 (напиши резултат цифрама) |blank|

      -     :15: Тачно!
            :x: Нетачно.



.. parsonsprob:: pa-ex2

   Поређај речи у азбучном редоследу 
   -----
   банана
   јабука
   крушка
   

.. dragndrop:: uvod_pitanje_upari
    :match_1: високо ||| ниско
    :match_2: широко ||| уско
    :match_3: велико ||| мало
    :match_4: дубоко ||| плитко
  
    Спој сваки појам са њему супротним појмом.

|

**Напомена за наставника:**

У појединим лекцијама је предвиђено да ученик уради задатак и пошаље га наставнику.

Уколико ученик овај курс прелази по инструкцији наставника, у формираном кабинету, препоручује се да наставник у оквиру тих лекција формира „Домаћи задатак“ како би олакшао предају, преглед и евиденцију урађених домаћих задатака. У неким задацима се од ученика очекује кратак одговр или дискусија, па у том случају наставник може да започне конверзацију (дугме у доњем левом углу) на коју ће ученици да се надовежу.

|

