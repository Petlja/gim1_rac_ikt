Графички кориснички интерфејс
=============================

|

Елементи графичког корисничког интерфејса и интеракција са њима
---------------------------------------------------------------

Начин на који програми комуницирају са корисником представља кориснички интерфејс. Постоје два основна типа корисничког интерфејса: 

- текстуални и 

- графички. 

Код текстуалних корисничких интерфејса (ретко се данас могу срести, углавном их користе ИТ-стручњаци) корисник мора да комуницира са рачунаром тако што му задаје наредбе куцајући текст у командну линију (Command Prompt). Најкоришћенији оперативни систем текстуалног типа био је MS-DOS. 

.. image:: ../../_images/biće_slika.png
   :width: 720px   
   :align: center
   
**скриншот текстуалног екрана**

Графички кориснички интерфејс (ГКИ, енгл. GUI – Graphical User Interface) користи визуелне елементе приказане на екрану као што су прозори, менији, тастери, иконе и сл. 

Основна идеја ове визуализације је да екран рачунара представља радни сто. Отуд се та цела радна површина код ОС Виндоуз и зове „радни сто”, тј „десктоп” (енгл. Desktop).

.. reveal:: radnisto
   :showtitle: Како је „еволуирао” радни сто
   :hidetitle: Сакриј прозор
   
   .. infonote:: Погледајте један интересантан видео креиран од стране Харвардске иновационе лабораторије „Еволуција радног стола”: https://bestreviews.com/best-home-office-desks#evolution-of-the-desk



У даљем тексту упознаћеш се са основним појмовима и концептима у раду са ГКИ на примеру неколико различитих оперативних система: Windows (Виндоуз), Linux (Линукс), macOS (мек-о-ес), Android (Андроид), iOS (ај-о-ес). Прва три можеш срести на рачунарима и таблетима, а следећа два на мобилним телефонима и таблетима.

Од тренутка када се укључи рачунар почиње процес иницијализације и „подизања” оперативног система (енгл. boot system). Тај процес се састоји из системских провера прикључених уређаја и учитавања програма неопходних за рад рачунара. Најпре се покреће фирмвер (сети се лекције „Како раде рачунари”) - код данашњих персоналних рачунара то је UEFI (енгл. Unified Extensible Firmware Interface). 

.. infonote::
    Можда се сећаш са часова из основне школе да се у процесу подизања система најпре покреће BIOS (енгл. Basic Input Output System) - у последњих 10 година произвођачи прелазе са BIOS на UEFI, па ћемо се ми на овом месту бавити само актуелном, новом технологијом.

Овај програм успоставља основну функционалност и комуникацију са монитором, тастатуром, мишем, хард диском и осталим уређајима у систему. Тек након тога се са диска учитавају програми оперативног система са тзв. „системског” диска, односно диска на којем се налази оперативни систем.  Након тога, у случају графичког оперативног система, отвара се први екран који се састоји од радне површине (десктоп), на којој се налазе сличице (иконе, енгл. icons), а уз ивице екрана, зависно од оперативног система и његове верзије, налазе се линија послова (таскбар), „док”, линија менија... Операције се задају коришћењем миша, чији се показивач види (најчешће) у облику стрелице на екрану, која прати покрете миша по подлози, путем екрана осетљивог на додир, гласом, а могу и употребом тастатуре.

Кад је реч о таблетима, а поготово мобилним телефонима, углавном су увек укључени, релативно ретко их искључујемо и „чекамо” да се „подигне систем”. На радној површини се налазе иконе, а команде се задају најчешће путем екрана осетљивог на додир.

Сви наведени ОС имају заједничке основне елементе и са њима се ради на сличан начин.

.. image:: ../../_images/biće_video.png
   :width: 400px   
   :align: center
   
**видео задавање команди мишем и тастатуром**

|
 
ГКИ различитих уређаја
----------------------

**овде иду скриншотови основног изгледа екрана у сва три ОС за рачунар**
**радна површина са неколико икона и једним отовреним прозором у нотепаду (одн. одговарајућем текст едитору) и у њему отворен падајући мени**
**на скриншоту означени су:**
**радна површина, икона, таскбар, прозор, менији, дугме….**
**овде иду скриншотови основног изгледа екрана андроида и iOS-а (таблет и два телефона)**

**Кратак видео којим се показују основни елементи десктопа и прозора, менија, дугмића, икона и задавње команди  код виндоуза (налик на стр 127- 139, Филип), и можда још један, селектовање, клипоборд**

|

Подешавања оперативног система
------------------------------

Примећујеш да сваки уређај који користиш (рачунар, таблет, мобилни телефон), „зна” колико је сати, који је датум… Сигурно знаш и да је могуће куцати ћирилицом, латиницом или писмом неког другог језика који се разликује од српског. Уколико се на рачунар прикључе слушалице, штампачи, додатни монитори, могуће је да ће рачунар „сам” (заправо захваљујући инсталираним програмима) да „препозна” уређај и успостави комуникацију са њим, а можда је потребно да нешто „ручно” подесимо. Сваки уређај има „место” на којем се раде сва та подешавања, а пронаћи ћеш га под називом „поставке”, „подешавања”, „Settings” и слично.  Обично је представљено сличицом зупчаника.

**скриншот сличице settings на виндоуз, андроид и још негде**

**скришот прозора поставке на виндоуз, андорид и још негде**

**видео у којем се прошета кроз основна подешавња: систем, уређаји, време и језик, персонализација (слика на десктопу), лакши приступ на виндоузу**  

|

Инсталирање и уклањање програма
-------------------------------

Да би рачунар уопште могао да ради, знаш да треба да буде инсталиран оперативни систем. То по први пут уради произвођач рачунара, без обзира да ли је то нека позната фабрика, мала радња за продају рачунара „ту иза ћошка” или сам састављаш рачунар од компоненти по сопственом избору. Ти програми чине „основна знања” (стављамо под наводнике, јер рачунар није свесно биће, и не може да „зна”) која омогућују да хардвер функционише - да прихвата команде са тастатуре и миша, да прикаже слику на екрану, да учита програме са хард диска у унутрашњу меморију и извршава их итд. Међутим, само са оперативним системом не можемо ништа претерано корисно да урадимо, осим што видимо да „рачунар ради”. А шта ради? - Па чека да му инсталирамо и да покренемо неки програм којим ћемо заиста урадити нешто - читати или обрадити текст, цртати, рачунати, слушати или компоновати музику, играти се, пројектовати зграду…

Програме купујемо или преузимамо бесплатно, већ према лиценци под којом је објављен (подсети се из претходног поглавља приче о лиценцама програма). Некада су програми углавном куповани на компакт-диску, сада је то редак случај. Данас куповина програма  изгледа тако да се преко интернета програм плати електронским путем и преузме на рачунар или се преузме слободно па се приликом плаћања добије активациони код који омогућује несметано легално коришћење програма.

Програми који се инсталирају накнадно су или системски програми - драјвери периферних уређаја, преводиоци, програми за архивирање или кориснички програми, намењени за рад на неком конкретном послу.

Једном инсталирани програм може се обрисати и ажурирати по потреби.

.. image:: ../../_images/biće_video.png
   :width: 400px   
   :align: center

**овде видео о инсталирању и уклањању програма**

Када инсталирамо неки нови програм, добро је да подесимо да се он аутоматски покреће када покушамо да отворимо неку датотеку (фајл, енгл. file) за коју је предвиђено да се обрађује баш тим програмом.

|

Типови датотека 
---------------

Сад се сигурно питаш, како се уопште може означити којим се програмом отвара нека датотека? Поменули смо то још у првој лекцији, али није наодмет још једном, на прецизнији начин: датотека је скуп података снимљених под заједничким именом на спољашњој меморији. Пун назив датотеке се састоји из два дела: имена и типа. Име је произвољан низ слова, цифара и неких специјалних знакова: минус (-), доња црта (_), размак ( ) и тачка (.), с тим што не може почети размаком. Тип, или екстензија је низ од најчешће три (постоје и екстензије од два, једног или више од три слова). Име и тип су раздвојени тачком. На основу типа можемо да закључимо да ли је у датотеци текст, слика, звучни запис, програмски код… Али много важније од тога шта ми можемо да закључимо на основу типа је информација оперативном систему којим програмом може да отвори конкретну датотеку.

Ево неких типова које ћемо користити:  

.. image:: ../../_images/biće_slika.png
   :width: 720px   
   :align: center
   
**tabela**

У подешавањима оперативног система већ је дефинисано који типови датотека се отаврају којим програмом, али ми то можемо да променимо. Ево како:

 .. image:: ../../_images/biće_video.png
   :width: 400px   
   :align: center

**кратак видео или скриншотови о повезивању типа фајла са одговарајућим програмом**

.. questionnote::
    Отвори подешавања на свом рачунару и испробај различите могућности. У зависности од тога шта је већ подешено, промени подешавања, а након вежбе врати на подешавања која су теби најудобнија. Уколико вежбу радиш на школском рачунару, наставник ће ти рећи која подешавања да оставиш по завршетку вежбе.
    
    - Промениш слику на позадини (десктоп-слику)
    
    - Подесиш да начин приказивања времена и датума буде приказан у складу са српским правописом
    
    - Промениш боје оквира прозора
    
    - Подесиш да имаш тачно два језика тастатуре: српска латиница (подразумевана) и српска ћирилица
    
    - Подесиш да подразумевани веб прегледач буде Google Chrome односно Microsoft Edge 
    
    - **….додати још зависно од тога шпта све ставиш у видео**
