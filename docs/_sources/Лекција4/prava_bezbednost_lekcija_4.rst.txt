Права, заштита, безбедност, утицаји..
=====================================


Ауторска права на интернету
На вебу врло лако можемо да дођемо до најразличитијих садржаја - текстова, слика, звучних записа, видео-материјала. Међутим, то што бесплатно дођемо до неких садржаја, не значи да можемо да их прерађујемо и даље делимо по сопственом избору. Аутор неког дела има право да одреди услове под којима се оно може користити даље. Некада је довољно само навести извор, али некада аутор не дозвољава коришћење његовог дела ни под тим условом. Уколико је аутор навео услове за коришћење свог дела, има право да тужи онога ко те услове није поштовао.
