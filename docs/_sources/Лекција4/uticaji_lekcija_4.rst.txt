Утицаји ИКТ на здравље и околину
=================================

Утицај рачунара на здравље људи
-------------------------------

**Негативан:**

Не можемо да кажемо баш да је рачунар једна „опасна справа” и да је његово коришћење небезбедно по здравље људи, али свако претеривање носи ризик, а са рачунарима се лако „претера” јер тако много посла може да се уради помоћу рачунара, а о забави да и не говоримо! Нарочито ако смо на интернету, са сваког сајта, осим онога на шта смо усредсређени, „искачу” пред нас разне информације, рекламе, позиви да нешто погледамо, чујемо, прочитамо. И док задовољимо сву радозналост, већ смо провели превише времена седећи за рачунаром! Баш због тога што уз помоћ рачунара учимо, радимо, плаћамо рачуне, комуницирамо,  забављамо се и дружимо морамо да имамо на уму како и колико дуго седимо за рачунаром.
 
.. questionnote::

    Основни проблеми су: неправилан положај тела, напрезање очију услед лошег осветљења или дуготрајног гледања у екран , психолошки утицај прекомерног играња „игрица” или боравка у „виртуелном свету” уместо у реалности, мноштво информација које одвлаче пажњу продужавају време проведено за рачунаром.

Основна правила за коришћење рачунара су:

- Прављење пауза сваких  25-30 минута.

- Физичка активност у паузама и одмарање очију.

- Равномерно осветљење просторије.

- Правилно држање тела при седењу за рачунаром (прав угао у коленима, куковима, лактовима, права леђа, удаљеност очију од монитора отприлике за дужину руку).

- Ограничити дневно време проведено за рачунаром и не радити за рачунаром пред спавање нити у кревету. У случају ноћног рада екран ставити у „ноћни режим” - смањен удео плавог светла у спектру који емитује екран.

- Избегавати дуготрајно играње игара или коришћење друштвених мрежа, што може довести и до болести зависности од рачунара или изазвати неке друге психолошке или психичке последице.

- Фокусирати се пре свега на важне послове и не замењивати их краћим, пријатнијим а мање важним којима одлажете завршавање приоритетних послова (на пример пречесто проверавање шта се „догађа” на друштвеним мрежама, проверавање поште, играње игрица у време када смо фокусирани на рад и слично). Ова психолошка појава се зове прокрастринација.


.. image:: ../../_images/4_ergonomic_shutter.png
   :width: 600px   
   :align: center

**Слика: овде иде слика која приказује правилан ергономски положај при седењу за рачунаром. превести и пролагодити ову слику
https://commons.wikimedia.org/wiki/File:Computer_Workstation_Variables_cleanup.png
ili ovu https://www.shutterstock.com/image-vector/correct-sitting-desk-posture-ergonomics-office-623858081
ili proveriti prava za ovako nešto (mislim da je to najprimerenije deci u odnosu na one sa uglovima i brojevima)
https://99designs.no/illustrations/contests/creative-illustration-computer-ergonomics-216095**

|

**Али и позитиван:**

Употреба рачунара пре свега у медицини за дијагностику и лечење или за управљање радом робота који раде послове који имају штетан утицај на човека су свакако најпозитивнији ефекти ИКТ-а на здравље људи. Поред тога, захваљујући рачунарима људима су доступни разни извори па је тако и образовање доступније: о здравим стиловима живота, правилној исхрани, повећаној загађености ваздуха или присутности алергена када се треба заштити  и друге ситуације када су ИКТ у служби добробити за човека. 


.. questionnote::
   Покушај да се сетиш или откријеш што више ситуација у којима се огледа позитиван и негативан утицај рачунара на здравље људи

Утицај рачунара на животну средину
----------------------------------

Како се читав овај предмет бави тематиком употребе ИКТ-а, односно свиме оним што је позитивно, у овој лекцији ће бити фокус на негативном утицају.

**Негативан утицај:**

Све већа употреба рачунара и стални технолошки напредак, проузрокују све већу производњу рачунара и све већу потрошњу енергије за њихов рад, као и количину токсичног, електронског отпада који се ствара.

Знаш ли шта је уопште електронски отпад?

Чини га хардвер рачунара (кућишта, монитори, штампачи, тонери, каблови и други уређаји) који се више не користе. Брзи развој технологије и застаревање рачунара као и отказивање електронских компоненти проузрокују настајање велике количине отпада. Електронске компоненте садрже токсичне материје (олово, жива, азбест, пластика) и опасне су по животну околину. Материјали од којих се израђују рачунари нису биоразградиви, али се зато могу рециклирати у великој мери. Електронски отпад не треба бацати у обичне контејнере већ га одложити у посебне контејнере за електронски отпад или контактирати службе које одвозе овакав отпад на рециклажу. Чак и батерије не би требало бацати у комунални отпад, па у већим самопослугама можеш да видиш специјалне контејнере за одлагање истрошених батерија.

Осим отпада и сама производња рачунарске опреме неретко нарушава животну средину - нарочиту у деловима света где се експлоатишу сировине из земље: никл, кобалт, графит. Знаш ли које су то земље?

.. image:: ../../_images/4_otpad_rec.jpg
   :width: 400px   
   :align: center

|

**Позитиван утицај:**

Бројни су позитивни ефекти употребе ИКТ: свака употреба рачунара за контролу загађења, за комуникацију која смањује употребу саобраћаја, за прорачуне у процесу оптимизације процеса којима се повећава енергетска ефикасност различитих система који су велики потрошачи електричне енергије. Покушај да пронађеш на интернету неки текст на ову тему.
 
 



.. questionnote::
   Покушај да се сетиш или откријеш што више ситуација у којима се огледа позитиван и негативан утицај рачунара на животну средину
 
 