Генерације електронских рачунара
================================

Код електормеханичких рачунара постојала је влеика разлика између брзине рада и поузданости механичких и електричних компоненти. Стога се настојало да се механички склопови замене елкторнским.

Првим електронским рачунаром сматра се рачунар Енијак (енгл. ENIAC, Electronic Numerical Integrator And Computer) конструисан четрдесетих година прошлог века - крајем Другог светског рата. Био је тежак 27 тона (отприлике као данас један огроман камион - шлепер) и велики као пар школских учионица, само електронских вакуумских цеви је имао око 18000 и стотину хиљада других компоненти. Трошио је много струје, заузимао огроман простор, био подложан кваровима, и мада неупоредиво мањих могућности него било који данашњи мобилни телефон, у време када је настао, представљао је огроман технолошки напредак.



.. reveal:: enijak
   :showtitle: Ко жели да сазна нешто више о Енијаку
   :hidetitle: Сакриј прозор
   
   .. infonote:: `ENIAC — Википедија <https://sr.wikipedia.org/wiki/ENIAC>`_

Нешто мало након Енијака, настао је Едвак (енгл. EDVAC, Electronic Discrete Variable Automatic Computer) - био је први рачунар који је радио потпуно у бинарном систему, а подаци и програм који је одређивао шта рачунар треба да уради били су ускладиштени у меморију рачунара. Члан конструкторског тима био је и Џон фон Нојман, творац концепта по којем раде сви рачунари од тада па и данашњи рачунари.



.. image:: ../../_images/5_fon_nojman.png
   :width: 500px   
   :align: center

Слика: Фон Нојманова архитектура

Наиме, сви рачунари до тада су се „физички програмирали” - то значи да су инжењери буквално лемили жице и конструисали склоп који треба да извршава одређени програм. Нешто као данашњи калкулатори. За неки следећи програм требало га је „редизајнирати”. **Фон Нојманов принцип** има одвојену меморију у којој се складишти програм, тако да један рачунар може да извршава различите програме, само их треба учитати у меморију рачунара.


.. reveal:: cev
   :showtitle: Да се подсетимо - знаш ли шта су електронске вакуумске цеви? А транзистори?
   :hidetitle: Сакриј прозор
   
   .. infonote:: У овој лекцији  често се спомињу технолошки изуми: електронска вакуумска цев, полупроводници, транзистори, интегрална кола… О томе је у основној школи било речи на часовима технике и технологије.
      Електронска вакуумска цев имала је велику примену у разним областима електронике све до открића полупроводника и појаве транзистора. У рачунарству, имала је улогу „прекидача” који затвара или отвара струјно коло. Касније су их заменили транзистори који су имали исту улогу. А зашто су ти „прекидачи” важни, и каква је улога тих струјних кола, биће више речи у наредном поглављу.

|

**I генерација** - развијена за време Првог светског рата, у војне сврхе. Израђивани су у технологији **електронских вакуумских цеви**. Хиљаде електронских цеви заузимало је огроман простор, трошило је много енергије и производило пуно топлоте. За меморисање програма и података користили су бушене траке и бушене картице, програмирали се на машинском језику - језику блиском машини али тешко разумљивом за човека.  Први рачунари ове генерације: већ поменути Енијак (ENIAC), Јунивак (UNIVAC). Ти рачунари су били веома скупи и могле су да их имају само огромне организације - војска, влада, универзитети. Појединцима нису били доступни. Примена је била искључиво у научне, техничке, војне и пословне сврхе.

Ова генерација била је актуелна  ‘40-’50 година XX века.


.. image:: ../../_images/5_ENIAC.png
   :width: 720px   
   :align: center

Слика: Електорнске вакуумске цеви и рачунар ENIAC

|

**II генерација** -  користила је транзисторе (то је прва појава полупроводничке технологије која се користи и данас), па су рачунари постали јефтинији, физички мањи и трошили мање струје, али још увек су заузимали много већи простор него данашњи рачунари и производили велику количину топлоте. Појавили су се магнетни меморијски медијуми, програми су били меморисани унутар рачунара, започело је умрежавање рачунара, користе се симболички језици и развијају се језици вишег нивоа. На рачунарима I и II генерације, због велике сложености, могли су да раде само високо обучени стручњаци који су одлично познавали конструкцију и начин функционисања рачунара.  Од ове генерације почиње серијска производња и комерцијална продаја рачунара. По први пут могао је да се купи рачунар за неку фабрику, предузеће, „фирму”.

Ова генерација била је актуелна '50-'60 година XX века.

.. image:: ../../_images/5_tranzistor_IBM.png
   :width: 720px   
   :align: center

Слика: Транзистори и рачунар IBM7090

|

**III генерација** - израђена у технологији интегрисаних кола. То је период великих, "мејнфрејм" рачунара. Овај израз означава рачунаре огромних димензија, који су заузимали читаве просторије, а намена им је била углавном за коришћење од стране великих државних институција и индустрије. Кажемо „великих” у данашњим релацијама, али свакако мањих, јефтинијих и енергетски мање захтевних од претходне генерације. Увођењем "дељења времена" рачунари могу да опслужују више корисника одједном који комуницирају са рачунаром путем терминала - то су уређаји који обједињују тастатуру и монитор, за куцање и приказ текста.  Почев од ове генерације радом рачунара управља оперативни систем, комуникација са рачунаром постаје „ближа човеку”  па се шири круг корисника. Појављују се и мини-рачунари. То су били први „лични рачунари”, тј. рачунари намењени да смао једна особа раид на њима. Прве три генерације рачунара карактеришу велике димензије, заузимали су читаве просторије и нису били преносни. 

Ова генерација била је актуелна '60-'70 година XX века.

.. image:: ../../_images/5_kolo_PDP.png
   :width: 720px   
   :align: center

Слика: Интегрално коло и  рачунар PDP 11 

|

**IV генерација** - технологија високо интегрисаних кола - хиљаде кола раније генерације интегрисано је у чип. Са овом генерацијом рачунари су значајно појефтинили и постали бржи, тачнији и поузданији у раду. Повећава се капацитет меморије, а комуникација се све више обавља путем „графичког корисничког интерфејса” - дакле не превасходно текстуалним командама као у претходној генерацији већ онако како сте ви данас навикли - употребом миша и других сличних уређаја задајући команде избором графичких симбола. Карактерише је и настанак кућних, лако преносивих, персоналних рачунара (мада се и даље развијају и користе мејнфрејм рачунари у рачунским и серверским центрима), таблета, паметних телефона, експанзија интернета...  Ова генерација развијена је '80 година XX века и актуелна је и даље.

.. image:: ../../_images/biće_slika.png
   :width: 720px   
   :align: center

Слика: слика данашњих рачунара

**дописати део о савременом рачунарству, почев од '80-тих гдоуина прошлог века до данас**

.. reveal:: izložba
   :showtitle: Ко хоће да научи више
   :hidetitle: Сакриј прозор
   
   .. infonote:: Интересантну изложбу и виртуелну туру кроз историју развоја рачунарства поставио је Музеј града Новог Сада. Можете их погледати на овом линку http://nsit.museumns.rs/ 

.. questionnote::
    Направи „временску осу” на којој ћеш представити све кључне моменте у развоју технологија за прикупљање, складиштење, обраду и пренос информација, али и технолошких иновација које су изазивале индустријске револуције. Можеш да урадиш на папиру или у неком веб-алату. Укуцај у претрагу „Timelne tool” или „Timeline maker” и одабери алат који ти делује најудобније за рад.
