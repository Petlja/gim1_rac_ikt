Рачунарство
===========

|

- У оквиру ове теме ученици  се упознаћеш се са основним принципима и начином рада рачунара.

- Ова тема изучава се 8 часова, односно 4 недеље.

|

Области рачунарства и информатике
---------------------------------

Информатика се бави прикупљањем, обрадом и преносом информација и применом рачунара у различитим областима живота. Различитим областима информатике била је посвећена прва тема. 

Рачунарство се бави проучавањем процеса рачунања, израдом и програмирањем рачунара и питањима да ли се и колико се ефикасно нешто може израчунати. Ова друга тема посвећена је рачунарству.

Неке (од многих) области рачунарства:

- Хардверско инжењерство - Развој рачунарских система

- Софтверско инжењерство - Израда и одржавање сложених програма и програмских система

- Рачунарске мреже - Повезивање рачунара ради размене података

- Базе података - Организација велике количине података

- Информациони системи - систем који омогућује прикупљање, организацију, обраду, чување, претраживање и приказивање података из одређене области примене рачунара. 

- Рачунарска графика - Израда слика и анимација и њихова примена у уметности, играма, медицини…

- Криптографија и заштита - Развој техника за заштиту података од неовлашћеног приступа

- Вештачка интелигенција - Машинско учење, рачунарски вид, препознавање слика, истраживање података...
